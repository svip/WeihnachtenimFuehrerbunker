FORTÆLLER
Natten lå tæt over Berlin - den fjerne lyd af bombefly var dæmpet af det tykke lag sne, der dækkede den gamle prøjsiske hovedstad. Under rigskancelleriet gjorde en gruppe tyske ledere sig klar til at sætte sig til bords.

HITLER
JEG VIL IKKE!

FORTÆLLER
udbrød Hitler, og trak dynen op over hovedet. I døren til sovekammeret stod Martin Bormann med et bekymret udtryk i ansigtet.

BORMANN
Hitler, det er første december, og du har ligget i sengen hele dagen - vil du slet ikke være med til at pynte op til jul? Vi har fundet en stor kasse med røde og grønne granater!

FORTÆLLER
spurgte Bormann forsigtigt.

HITLER
Det er ikke jul uden et juletræ!

FORTÆLLER
lød det spage svar fra dynen

HITLER
Det er helt forkert! Urent!

FORTÆLLER
Göbbels lagde sin hånd på Bormanns skulder og nikkede forstående. De vidste begge, at det ikke var sikkert at juletræet ville kunne slippe igennem de russiske linjer, men man måtte være optimistisk, for Hitlers skyld.

FORTÆLLER
Bormann forsøgte igen

BORMANN
Jeg er sikker på at vi nok skal få juletræet, min Fører. Göbbels har stået og kogt risengrød hele eftermiddagen - vil du ikke have noget af den? Ellers bliver han ked af det.

FORTÆLLER
Hitler rev sin dyne af

HITLER
GÅ JERES VEJ! LAD MIG HAVE MIT LEBENSRAUM I FRED!

GOEBBELS
Jaja, så ses vi vel i morgen

FORTÆLLER
sukkede Göbbels. Så måtte de spise risengrøden alene. Men for Göbbels var risengrøden svær at spise, hans tanker var fyldt med bekymringer, om julestemningen nogensinde ville indfinde sig i Førerbunkeren.
