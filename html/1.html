<!doctype html>
<html>
<head>
<title>Jul i Førerbunkeren: 1. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>1. december, 1944</h2>
</header>
<article>
<p>Natten lå tæt over Berlin - den fjerne lyd af bombefly var dæmpet af det
tykke lag sne, der dækkede den gamle prøjsiske hovedstad. Under
rigskancelleriet gjorde en gruppe tyske ledere sig klar til at sætte sig
til bords.</p>

<p>"<strong>JEG VIL IKKE</strong>", udbrød Hitler, og trak dynen op over hovedet. I døren
til sovekammeret stod Martin Bormann med et bekymret udtryk i
ansigtet. "Hitler, det er første december, og du har ligget i sengen
hele dagen - vil du slet ikke være med til at pynte op til jul? Vi har
fundet en stor kasse med røde og grønne granater!", spurgte Bormann
forsigtigt.</p>

<p>"Det er ikke jul uden et juletræ", lød det spage svar fra dynen, "det er
helt forkert! Urent!"</p>

<p>Göbbels lagde sin hånd på Bormanns skulder og nikkede forstående. De
vidste begge, at det ikke var sikkert at juletræet ville kunne slippe
igennem de russiske linjer, men man måtte være optimistisk, for Hitlers
skyld.</p>

<p>Bormann forsøgte igen: "Jeg er sikker på at vi nok skal få juletræet,
min Fører. Göbbels har stået og kogt risengrød hele eftermiddagen - vil
du ikke have noget af den? Ellers bliver han ked af det."</p>

<p>Hitler rev sin dyne af, "<strong>GÅ JERES VEJ! LAD MIG HAVE MIT LEBENSRAUM I
FRED!</strong>"</p>

<p>"Jaja, så ses vi vel i morgen", sukkede Göbbels. Så måtte de spise
risengrøden alene. Men for Göbbels var risengrøden svær at spise, hans
tanker var fyldt med bekymringer, om julestemningen nogensinde ville
indfinde sig i Førerbunkeren.</p>
</article>
<nav>
<a href="/">Forsiden</a> &middot; <a href="2.html">Næste afsnit</a>
</nav>
</body>
</html>
