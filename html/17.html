<!doctype html>
<html>
<head>
<title>Jul i Førerbunkeren: 17. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>17. december, 1944</h2>
</header>
<article>
<p>Hitler sad ved sit skrivebord, omgivet at skitser og tegninger af snemænd,
og så på netop fremkaldte billeder fra gaderne i Berlin.  De
materielle skader var dog ikke Hitlers største bekymring;
sneen var ved at smelte.  En trist Hitler sukkede opgivende mens
hans generaler stod og afventede hans endelige reaktion.  Men før
nogle kunne sige
noget, trådte von Ribbentrop ind i rummet.  Han var netop hjemvendt fra
Brussel, for at skaffe en opskrift på vafler.</p>

<p>"Har du set det?" spurgte Hitler stille von Ribbentrop, og rakte ham et
billede af Alexanderplatz, hvor sneen næsten var helt væk.  "Ja, jeg
så det da jeg var der ude.  Disse billeder er flere dage gamle;
situationen er langt værre nu, min Fører."</p>

<p>"Men, men, uden sne?  Hvordan skal det så blive en hvid jul!?" Hitler
var næsten ved at græde.  Von Ribbentrop satte sig ved Hitlers bord,
"Ved at starte Operation Tannenbaum", sagde han kontant.  En håbefuld
stemning spredte sig i rummet ved nævnelsen af denne operation.</p>

<p>"Min Fører, Schweiz har verdens største strategiske sne-lager",
forsatte udenrigsministeren.  "Vi kan tage deres sne og dække Berlin
med det til juleaften!"</p>

<p>Hitler lyste op; "<strong>JA!</strong>  Det er en befaling!  Vi skal have en hvid jul!
Erklǽr Schweiz krig NU!" råbte han.  "Send Guderian... " Hitler kom
pludselig i tanke om, at han allerede havde sendt ham til Grønland.
"Forresten, hvad nyt fra den arktiske front?  Er Julemanden faldet?"
spurgte han.
Bormann, der sad ved siden af Hitler, svarede: "De sidste efterretninger
lyder på at dårligt vejr og manglende pullimut har forsinket offensiven.
Han har dog tiltro til, at kampagnen nok skal lykkes".  Hitler nikkede
selvtilfreds og vendte tilbage til planlægningen af den optimale, ariske
snemand.</p>
</article>
<nav>
<a href="16.html">Forrige afsnit</a> &middot; <a href="/">Forsiden</a> &middot; <a href="18.html">Næste afsnit</a>
</nav>
</body>
</html>
