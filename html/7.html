<!doctype html>
<html>
<head>
<title>Jul i Førerbunkeren: 7. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>7. december, 1944</h2>
</header>
<article>
<p>Hitler sad som sædvanlig på sit kontor og surmulede vredt over sine
generalers idioti.  Fra den fjerne spisestue hørtes den sagte lyd af
bestik, snak og latter, men noget fangede Hitlers opmærksomhed.  Var det
en ny og ukendt stemme?  En kvindestemme?  Hitler rejste sig og gik med
hastige skridt mod larmen, og tog sig kun tid til at hive en enkelt
rød-sort guirlande ned.</p>

<p>Guderian var i gang med at fortælle en anekdote, "Vi var nødt til at
bruge en landmine som juletræsfod, men ser i-", pludselig stod Hitler i
døren, og al samtale forstummede.</p>

<p>"<strong>HVEM ER DET</strong>", udbrød Hitler og pegede rasende på en mørkhøret,
midaldrende kvinde klædt i farverige gevanter, der sad ved siden af
Göbbels.</p>

<p>Guderian forsøgte sig med et svar. "Hun hedder Esmeralda, Bormann mødte
hende i byen, hvor hun havde en masse svesker, rosiner og andre
krydderier til salg.  De er så svære at få fat på i denne tid, så vi
tænkte at-"</p>

<p>"<strong>HUN ER JO SIGØJNER</strong>", nærmest skreg Hitler, "<strong>DE MÅ IKKE HOLDE JUL!</strong>"</p>

<p>Göbbels rejste sig vredt, "Min Fører, nu holder du altså op!  Du skal
ikke være så racistisk i denne juletid!"</p>

<p>"Ja, jeg synes også at du er ret tarvelig nu", forsøgte Eva Braun sig.</p>

<p>Tårer begyndte at danne sig i Hitlers øjne.  "I kan ikke lide mig mere.
I kan meget bedre lide hende!  Hun får sikkert også alle mine julegaver,
og bliver den nye kansler... og præsident og fører!"</p>

<p>"Arj, det vil jeg nu altså ikke.  Kom her, Hitler, og smag på
andestegen.  Det er Albert Speer der har lavet den", sagde Esmeralda smilende.</p>

<p>"Nej!  Jeg vil ikke!  Julen er ødelagt!"  Hitler kiggede bedrøvet ned i
gulvet.</p>

<p>"Måske er det bedst at du går, Esmeralda" sagde Guderian lidt opgivende.</p>

<p>Hitler kiggede straks op: "Ja!  Ud med hende!  Det er den endelige
løsning!"</p>

<p>"Ih Hitler, dit lille pattebarn", udbrød Esmeralda vredt mens hun tog
sin jakke på, "Jeg kaster en sigøjnerforbandelse på dig!  Om halvfjerds
år vil du ikke være andet end et ineffektivt retorisk virkemiddel og
en billig punchline!  Så kan du måske lære at
opføre dig ordentligt!"</p>

<p>Hitler hørte intet af hvad hun sagde, men satte sig blot glubsk ned i
den nu ledige stol, med tilhørende tallerken brasede kartofler og
andesteg, mens Esmeralda stormede ud af Førerbunkeren.  Generalstaben
sukkede blot og vendte tilbage til deres måltid.  Julefreden sænkede sig
igen, for en stund.</p>
</article>
<nav>
<a href="6.html">Forrige afsnit</a> &middot; <a href="/">Forsiden</a> &middot; <a href="8.html">Næste afsnit</a>
</nav>
</body>
</html>
