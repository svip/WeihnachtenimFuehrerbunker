<!doctype html>
<html>
<head>
<title>Jul i Førerbunkeren: 2. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>2. december, 1944</h2>
</header>
<article>
<p>I en stue, dybt under jorden, sad Hitler, uvidende om sit juletræs
usikre fremtid, og foldede glad jule-jernkors sammen med Göring.  Man
kunne knapt se Görings uniform under alle de medaljer han havde foldet
til sig selv.  Martin Bormann stod i døråbningen og smilede saligt - i
det mindste var der ro og hygge denne aften.</p>

<p>Imens, et sted i Østeuropa:</p>

<p>Nødblusset fra signalraketten hang stadig over stalden, da tre russiske
soldater sparkede døren ind og hurtigt gennemsøgte alle båse og
høstakke for mennesker.  De var knapt færdige, før General Zhukovs
skrækindjagende væsen viste sig i døråbningen.  Hans kolde øjne opdagede
øjeblikkeligt et tilsyneladende tomt madtrug.</p>

<p>"De har været her", sagde han med sin stemme af af stål og blod, og slet
ikke julestemning, medens han samlede en nærmest usynlig grannål op fra
truget.  "Ingen jul til fascister.  Afsted!"  Zhukov vendte sig og gik
med hastige skridt ud i mørket.</p>

<p>I selvsamme mørke hastede Otto Skorzeny og hans mænd afsted gennem en
grøft, et sammenbundet juletræ spændt fast til hans ryg.  Det var den
sværeste opgave han havde prøvet, langt sværere end da han reddede
Mussolini fra vestmagternes fængsel, da faren for at de kommunistiske
horder skulle spotte deres dyrebare last var konstant.</p>

<p>Men det var også den vigtigste!  Det indre billede, af Hitlers
bedrøvelse hvis julen blev ødelagt, var ikke til at bære, og Skorzeny
kunne mærke en tåre danne sig i øjenkrogen bare ved tanken.  Alle i hans
gruppe var klar over faren.  Alle var klar til at give deres liv for
julehyggen, og over halvdelen havde allerede måtte forlade kædedansen.
Men det ville blive over Skorzenys lig, hvis det skulle blive en rød jul
i Berlin.</p>
</article>
<nav>
<a href="1.html">Forrige afsnit</a> &middot; <a href="/">Forsiden</a> &middot; <a href="3.html">Næste afsnit</a>
</nav>
</body>
</html>
