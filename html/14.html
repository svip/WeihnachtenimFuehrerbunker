<!doctype html>
<html>
<head>
<title>Jul i Førerbunkeren: 14. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>14. december, 1944</h2>
</header>
<article>
<p>Charles de Gaulle havde indkaldt til en hastekonference i Santa i
fransk Cameroun.  Stalin, Roosevelt og Churchill havde alle mødt op
for at diskutere det vigtigste emne på alles læber; Hitlers jul.</p>

<p>De seneste rapporter havde øget sandsynligheden for at Hitler ville
holde jul med 17 procentpoint, baseret på den senest rapporterede
position for juletræet.</p>

<p>"Vi kan ikke have at Hitler holder jul" sagde en usædvanligt
veloplagt de Gaulle. Situationen var tydeligvis seriøs, når selveste
de Gaulle gad at stå op.  "Det franske folk - Europas folk kan ikke bare
tolerere dette!  Hvis Hitler holder jul, kan vi så overhovedet argumentere
for at fortsætte krigen?"</p>

<p>Churchill nikkede mens han tog en sjat cognac, "e a e eg heluv ti'en
har sagt, Hiller skal iwke hawle jul, fersten?" sagde han mans han
rystede en cigar af Roosevelt og Stalin, og tømte derefter sit
cognacglas.  "Mer'!" råbte han til Eisenhower, som han troede var en tjener.</p>

<p>Stalin brød ind, "Det er simpelthen forrykt at Hitler skal ødelægge
vores jul ved at holde jul!  Det betyder jo naturligt færre gaver
til os!"  Og forsatte, "derfor har jeg beordret <em>alle</em> mine
mænd om at skaffe juletræet tilbage, det er ikke nok at blot General
Zhukov arbejder på det."</p>

<p>"<strong>JEG VIL HAVE MIT JULETRÆ</strong>", hylede Stalin og stampede i gulvet.</p>

<p>"Nå nå, børnlille, nu ikke så opfarende", sagde Roosevelt og smilede til
Stalin og Churchill.  "Kunne I ikke tænke jer et bolsje?" Han rakte
sin bolsjepose frem.</p>

<p>"Jæw, fa' fa'en" sagde Churchill og kastede sig ud efter bolsjeposen,
men faldt forover og landede på gulvet.  Han vendte sig om og grinede
indtil han opdagede sit tomme cognacglas, "åh fæv fanen, a spilte!"
"Hr. Premierminister, Deres glas var allerede tomt", sagde en flov
Montgomnery.</p>

<p>Imens havde Stalin fået nuppet sig et bolsje fra Roosevelt, "Måske kan
kapitalismen faktisk finde ud af noget" sagde han glad, mens han suttede på
bolsjet.</p>

<p>De Gaulle tog ordet, "vi bør
bombe tyske julefabrikker helt væk!  Det skal ikke være muligt at
holde jul i Berlin."</p>

<p>"Men hva' så wed after krigen?  Hvor ska' jul hol'es then?" spurgte
Churchill med sit nu fyldte cognacglas i hånden og tog en slurk.  "England -
hik - Storbritannien ka' ikk' tillad' jul med dans om træ.  E' for
mærkeligt.  'Eg forstår 'ed ikk'.  Hvor-hvor-hvorfor ville ju danse om
et træ?  Det er for dumt." Churchill hostede mens han tog et sug på
sin cigar og en
ekstra tår.</p>

<p>"Hvad?!" udbrød Roosevelt vredt, "danser de om træet i Tyskland?  Det er for
underligt, det skal stoppes når krigen vindes!"</p>

<p>"<strong>JEG VIL HAVE HALVDELEN AF JULEPRODUKTIONEN I TYSKLAND EFTER KRIGEN</strong>"
skreg Stalin.

<p>Det afgjorde sagen. Dans om juletræer skulle stoppes, alle
julefabrikker i Tyskland skulle bombes,
og kapitalismen kan faktisk godt finde ud af det med bolsjer.</p>
</article>
<nav>
<a href="13.html">Forrige afsnit</a> &middot; <a href="/">Forsiden</a> &middot; <a href="15.html">Næste afsnit</a>
</nav>
</body>
</html>
