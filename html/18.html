<!doctype html>
<html>
<head>
<title>Jul i Førerbunkeren: 18. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>18. december, 1944</h2>
</header>
<article>
<p>Det var aften i Berlin.  De allierede bombefly var mere talrige end
normalt, og himlen var oplyst af flammende eksplosioner, søgelys og
styrtende vragdele.  Store dele af byen stod i flammer, og lyden af
detonerende bomber og skrigende mennesker fyldte gaderne.  I
Førerbunkeren, var samtaleemnet dog noget ganske andet.</p>

<p>"Dit julehjerte er grimt!"</p>

<p>"Som du siger, min Fører", sagde Goebbels uden at kigge op fra sit
julehjerte.  Han havde på fornemste vis flettet et smukt ørnemønster ind
i papiret, medens Hitler blot havde limet et pap-hagekors fast på en
sjusket udklippet hjerteskabelon.</p>

<p>"Hvorfor gør du det så <strong>IKKE BEDRE?!</strong>", råbte Hitler og kastede vredt en
limstift efter Goebbels.  "<strong>I ER UDUELIGE!  ALTING SKAL JEG GØRE SELV!
JULEN ER ØDELAGT!  DEN BLIVER ALDRIG-</strong>", pludselig stoppede Hitler.  Ikke
på grund af den bombe, der netop havde ramt Rigskancelleriet, og fået
betonstøv til at drysse fra loftet, men fordi der lød en melodisk lyd fra
indgangen til Førerbunkeren.  Hitler for op, hans generaler efter ham,
og flåede døren op.  Derude stod en håndfuld Hitlerjugend-børn og
nynnede, kun oplyst af flammerne fra de nærliggende bygninger.  Deres
øjne strålede da de så Føreren, og de gik i gang med at synge på
melodien til Glade Jul:</p>

<p>  Tanenbaum<br />
  Lebemsraum<br />
  Folkedrab i Hitlers navn<br />
  Jøderacen vil snart forgå<br />
  Og sigøjnerne ligeså<br />
  Dem vil vi brænde i ovne<br />
  Dem vil vi brænde i ovn</p>

<p>Jugendkoret fortsatte med at synge om Tysklands lyse fremtid, og snart
stod hele generalstaben, Hitler inklusive, og sang med.  Da sangen var
færdig, og Hitler nu glad fulgte sine generaler tilbage til spisestuen
mens han snakkede om den optimale gaveoppakningsstrategi, virkede det
pludselig som om alt var helt som det skulle være.  Bormann sank dog en
klump, da han fik øje på den tomme plads der var reserveret til
juletræet, og spekulerede på om denne hyggestund blot var en stakket
frist...  Det kunne under ingen omstændigheder blive jul, med mindre
Skorzeny lykkedes med sin mission.</p>
</article>
<nav>
<a href="17.html">Forrige afsnit</a> &middot; <a href="/">Forsiden</a> &middot; <a href="19.html">Næste afsnit</a>
</nav>
</body>
</html>
