<!doctype html>
<html>
<head>
<title>Jul i Førerbunkeren: 12. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>12. december, 1944</h2>
</header>
<article>
<p>Hitler bøjede sig forover og betragtede det store julehjerte med et
kritisk blik.  "Den er jo højglanspoleret.  Og linjerne mellem rød og
hvid er helt ren.   Fint arbejde, Speer."  Hitler
rejste sig igen og spankulerede beundrende rundt om det papjuletræ, som
Albert Speer havde udklippet og pyntet med guirlander, julehjerter,
grangrene, engle, nazibannere, og hvad der nu ellers hører sig til.  Manden
selv stod og så lidt beklemt ud i et hjørne, tydeligvis utålmodig efter
at komme tilbage til sit arbejde med at styre Tysklands krigsproduktion.</p>

<p>"De er en visionær, det ser man straks", sagde Hitler mens han slog ud
med hånden mod træet.  Jeg har store planer for fremtidens jul.  Så
snart denne krig er ovre, vil jeg igangsætte tusindårskædedansen.  Lyden
af 'Nu er det jul igen', sunget af mandige tyske struber, skal gjalde
over hele Europa for...".  Hitler blev pludselig tavs, tilsyneladende
distraheret af et kræmmerhus fyldt med guldtænder venligst doneret af de
polske jøder.  Speer flyttede nervøst på fødderne.</p>

<p>"Speer, sig mig: Jeg vil have lagt en ring om Tyskland..."</p>

<p>"Javel, vi kan grave artillerifordybninger i bakkerne, og...", sagde
Speer før han blev afbrudt af Hitler.</p>

<p>"Nej!  Ikke den slags pjat.  Det er jo ikke spor hyggeligt.  Jeg vil
have lagt en ring af guirlander der kan bringe hygge til hele riget.
Hvad rækker
vores produktionskapacitet til?"</p>

<p>Speer foretog nogle hurtige beregninger i hovedet.  "Omkring... to
hundrede kilometer guirlande om dagen, men det ville kræve..."</p>

<p>Hitler afbrød ham igen.  "Og hvis vi også skal producere mindst ét
julehjerte hver anden meter?"</p>

<p>"Jeg tror... hundrede kilometer om dagen, som minimum.  Det afhænger
af... forsyningssikkerheden.  Jeg tror at... de allierede har vist været
effektive til at stoppe vores konvojer med glimmer og kunstigt sne."</p>

<p>Hitler nikkede forstående.  "Gør hvad du kan.  Sky ingen midler for at
etablere hyggen.  Afsted!"</p>

<p>Speer heilede, drejede på hælen og forlod kammeret.  "Julekuglerne fra
Rommel bliver dog prikken over i'et" sagde Hitler til sig selv.</p>

<p>Hvad skulle Speer dog gøre?  Straffefangerne i Auschwitz og de andre
lejre var allerede fuldt
beskæftigede med produktionen af risalamande og musetrapper.  Måske var
han nødt til at hverve civilbefolkningen... Men hvis der var noget der
var sikkert, så var det at Speer ville gøre sit yderste for sin Fører.
Intet hverv var for ubetydeligt.  Hvis der skulle arrangeres en hyggelig
julefest for hele riget, så var Speer manden for det.</p>
</article>
<nav>
<a href="11.html">Forrige afsnit</a> &middot; <a href="/">Forsiden</a> &middot; <a href="13.html">Næste afsnit</a>
</nav>
</body>
</html>
