<!doctype html>
<html>
<head>
<title>Jul i Førerbunkeren: 8. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>8. december, 1944</h2>
</header>
<article>
<p>I Østeuropa var der ingen jul, kun gråvejr.  Skorzeny vandrede udmattet
gennem det østeuropæiske terræn med juletræet fastspændt på ryggen.  En
efter en var hans mænd bukket under for den nådesløse russiske
vinterkulde - de var kun tre mand tilbage.  De var udmattede, og
forsyningerne var knappe, men ingen kraft i denne verden kunne standse
Skorzeny fra at bringe juletræet frem.  Fortroppen gjorde tegn, og
mændene standsede - i horisonten kunne ses et højt pigtrådshegn, med en
russisk vagtpost.</p>

<p>Ved vagtposten stod en mindre gruppe russiske
soldater, alle klædt i Bjørneskindshuer, og med store mørke skæg.
"Undermennesker" mumlede Skorzeny bistert.  En almindelig mand ville
aldrig kunne få juletræet igennem.  Men Skorzeny var ingen almindelig
mand.  Når en af Tysklands sønner havde sat sig noget for, kunne
ingenting forhindre det.  Skorzeny iførte sig sin russiske forklædning,
og tænkte på Hitler og det Tredje Rige, mens han bed smerten i sig...</p>

<p>De russiske soldater var netop færdige med at holde spisepause.  "Da!
Jeg elsker Bortsj.  Og kaviar!" sagde en af mændende.  "Da! og
babushkadukker! Og kossakdans!" svarede hans kammerat.  "Lad os danse og
knuse kapitalismen!"  Alle mændene kastede sig lystigt ud i at synge
"Kalinka!  Kalinka!".  Pludselig så de en flok mænd komme vandrende mod
vagtposten.  Længere nede ad vejen kom tre russiske soldater
marcherende.  Den ene af dem så voldsomt koncentreret ud, og gik med
meget stive ben.</p>

<p>Vagterne råbte dem an: "Holdt! Hvem der?"</p>

<p>"Vi er blot en flok russiske soldater på vej til fronten.", lød svaret.</p>

<p>"Ingen kan passere igennem her.  Stalins ordre.  Hele Østeuropa er
lukket ned."</p>

<p>"Sikke dog en skam", sagde en af de rejsende.  "Så må vi bare tage denne
flaske vodka og gå tilbage igen".  Han viftede drillende med en flaske
af den klareste spiritus.  "Nej, hør nu her.  Jeg er sikker på at vi kan
gøre en undtagelse" sagde vagten, og savlede ved synet af den klare
væske.  "Vil I ikke blive til en portion bortsj? Så kan I måske give
lidt af jeres dejlige vodka".  "Tag du bare vodkaen" sagde den rejsende.
"Vi må videre".  Russerne fik flasken og gjorde klar til en kæmpe flest.
Den stivbenede mand vraltede videre med sine to følgesvende.  "Heil
Stalin!" sagde han da han gik.</p>

<p>Da de var nået et par hundrede meter forbi vagtposten faldt Skorzeny
sammen og flåede forklædningen af.  Med et forpint udtryk i ansigtet og
en svuppende lyd, trak han i en glidende bevægelse juletræet ud af
endetarmen, og undersøgte det minutiøst.  Det havde heldigvis ikke taget
skade, og hver en nål sad som den skulle.  "En arisk mand kan gøre hvad
som helst for sin Fører" sagde Skorzeny belærende til sine folk.  "Vi må
videre!  Hurtigt!"</p>

<p>Med hastige skridt marcherede Zhukov med sine mænd mod vagtposten, hvor
stemningen var dårlig.  Mændende var blevet narret til at tro at en
flaske vand var vodka.  Zhukov kiggede mod jorden.  Der, lige på sneen,
lå en enkelt (og noget ildelugtende) grannål.  Zhukov knurrede og gik
frem til mændene.  "Har I ladet nogen passere igennem her?" spurgte han.
Mændene kiggede ned i jorden og nikkede stille.  Ingen kunne lyve for
Zhukov.  "Nuvel.  Træd af".  En af mændene trådte et skridt baglæns - og
Zhukov skød ham prompte.  "Ikke ét skridt baglæns, lød Kammerat Stalins
ordre" hvæsede Zhukov.  "<strong>FREMAD!</strong>"</p>

<p>I Førerbunkeren sad Himmler i køkkenet, og sukkede dybt.  For at aflede
Hitlers opmærksomhed lidt fra krigen havde Eva Braun arrangeret pakkeleg
for alle de tyske ledere.  Det var gået rigtig fint de første tyve
minutter - men så havde Göring stjålet en pakke fra Hitler, med det
resultat at Hitler havde smadret en kop kakao i hovedet på ham, mens han
havde skreget ordrer til at bombe Görings hjemby.  De havde derfor været
nødt til at lægge Føreren i seng uden aftensmad.  Himmler skænkede sig
en dram, og drak den prompte.  Hvis ikke Hitler fik sit juletræ, ville
helvedet bryde løs i Førerbunkeren, og julen ville blive ødelagt.</p>
</article>
<nav>
<a href="7.html">Forrige afsnit</a> &middot; <a href="/">Forsiden</a> &middot; <a href="9.html">Næste afsnit</a>
</nav>
</body>
</html>
