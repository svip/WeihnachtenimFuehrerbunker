<!doctype html>
<html>
<head>
<title>Jul i Førerbunkeren: 11. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>11. december, 1944</h2>
</header>
<article>
<p>Intet nyt fra østfronten om juletræet gjorde Goebbels og Bormann
bekymrede.  Men de holdt deres bekymring fra Hitler, for ikke ødelægge
hyggen, der langsomt spredte sig i Førerbunkeren til trods for
gårsdagens skænderi.  Det var som alt var glemt, da Hitler havde
lavet risengrød.  Men Bormann og Goebbels forholdt sig alligevel
forsigtige.  Varsomt gik Bormann til Hitler og sagde, "min Fører, om
få dage vil Rommel komme med julekuglerne".</p>

<p>"Det er ikke meget værd uden at juletræ", snerrede Hitler, mens han
prøvede at få en guirlande til at ligne et hagekors.  "Vi forventer
et telegram fra Skorzeny snarest", forsikrede Bormann.  Hitler
gryntede uoverbevist tilbage.</p>

<p>Men julekuglerne var måske ikke sikre endnu, for imens i det
ovale kontor, Washington, D.C., Amerikas Forenede Stater, var
Præsident Roosevelt netop ankommet til sit skrivebord, hvor et vigtigt notat
ventede.  Fra sin rullestol rullede han frem til sine generaler som havde
ventet hans ankomst.</p>

<p>"Ah, Eisenhower, din lille lømmel, hvordan står det til?" Præsidenten
prøvede at omfavne sin SHAEF-chef, som lettere modvilligt lod sig
kramme.  "Skal du have et bolsje?" Roosevelt hev en pose bolsjer op ad
lommen, tog selv et i munden og tilbød Eisenhower et.</p>

<p>Det var svært at sige nej til det smil, så Eisenhower tog imod bolsjet,
men gemte det i lommen.  "Hr. Præsident, hvis De vil læse det notat de
har i hånden", startede generalen, "så er det nu næsten 60% sikkert at
Hitler vil holde jul i år.  Charles de Gaulle har derfor indkaldt til
en hastekonference i Santa-"</p>

<p>Men præsidenten abrød, "aah, jul, det ser jeg nu frem til."  "Det er
forstået, hr. Præsident, men det er vigtigt at Hitler ikke holder
jul."</p>

<p>"Hvem skal være julemand i år?" spurgte Roosevelt sine generaler.  De
kiggede forvirret på hinanden.  "Jeg har måske vundet præsidentvalget
en fjerde gang, men at vinde julemandsvalget er en lang større ære!"</p>

<p>"Hr. Præsident, det er vigtigt at vi kommer afsted til Cameroun så
hurtigt som muligt, vi har allerede klargjort et fly", Eisenhower
ignorede præsidentens snak.</p>

<p>Roosevelt trillede tilbage bag sit skrivebord.  "Jeg går ingen steder
før vi har valgt en julemand", sagde han mens han fandt sine briller
frem og begyndte at skrive på et stykke papir.  "Jeg nedskriver hermed
et dekret til kongressen om at udpege en julemand, og at jeg gerne
stiller op.  Åh, hohoho, I skal ansigterne på de glade børn når de får
gaver og bolsjer."</p>

<p>"Hr. Præsident" sagde Eisenhower næsten opgivende.  "Hitler må ikke
modtage det juletræ!  Så kan han jo holde jul!" sagde Eisenhower
strengt.  Det virkede som om at alvoren endelig var ved at samle sig
hos præsidenten, der tog sine briller af og kiggede direkte i sin
generals øjne, "og hvad med vores juletræ?"</p>

<p>"Det har De allerede bedt Deres indrigsminister om at klare",
Eisenhower rullede med øjnene.  "Russerne arbejder målrettet på at
forhindre at juletræet kommer til Berlin, så der er ikke meget vi kan
gøre der.  Med opbakning fra vores efterretningstjenster er vi blevet
enige om at hvis vi bomber de tyske julekuglefabrikker, så kan Hitler
ikke holde jul, selv hvis han får anskaffet træet."</p>

<p>Eisenhower kiggede forventningsfuld på sin præsident, der
gennemkiggede de dokumenter han havde fået lagt foran sig.</p>

<p>"Så I vil bombe Dresden?" præsidenten virkede utryg.  "Det er der
deres største julekuglefabrik er, hr. Præsident", svarede
SHAEF-chefen.</p>

<p>"Jeg ved nu ikke om jeg kan blive valgt som julemand hvis jeg sådan bomber
julekugler", sagde præsidenten bekymret.</p>

<p>"Hr. Præsident, hvis De forhindrer Hitler i at holde jul, så er De hele
Amerikas julemand", indskød præsidentens politiske rådgiver, som havde
stået i hjørnet under mødet.  "Dette vil blive hvad fremtidige
generationer vil huske Dem for."</p>

<p>Præsidenten smilede.  "Du fortjener et bolsje", sagde han og tog sin
pose frem igen.</p>

<p>Ordren til at bombe de tyske julekuglefabrikker blev givet.  Mon
vestmagterne ville kunne stoppe den tyske jul hvis russerne ikke
kunne?</p>
</article>
<nav>
<a href="10.html">Forrige afsnit</a> &middot; <a href="/">Forsiden</a> &middot; <a href="12.html">Næste afsnit</a>
</nav>
</body>
</html>
