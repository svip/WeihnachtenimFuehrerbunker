<!doctype html>
<html>
<head>
<title>Jul i Førerbunkeren: 24. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>24. december, 1944</h2>
</header>
<article>
<p>Mon det overhovedet ville blive jul nu?  Siden det aftenen før blev
opdaget, at man umuligt kunne nå at skaffe en julestjerne, havde Hitler
råbt, skreget, grædt, og nu låst sig inde på sit kontor.  Det var slet
ikke sådan juleaften skulle være.  Skorzeny hulkede, som det var hans
fejl.  Bormann og Goebbels sad ved spisebordet med hvert sit glas glögg,
der for længst var blevet koldt.  Selv den tordnende lyd af
hundredevis af allierede bombefly over Berlin kunne ikke få dem ud af
deres tyngede sindstilstand - alting virkede bare så ligemeget.</p>

<p>"Hov, kan I høre det?" - Guderian kiggede pludselig ind i stuen, og
ganske rigtigt: Midt i al støjen var der en tydelig lyd af et fly der
kom nærmere, derefter dæk mod vejen, og en propelmotor der gassede ned.
Bormann rejste sig op - hvorfor skulle et allieret bombefly dog lande?
Var det blevet skudt ned af de Hitlerjugend-bemandede
antiluftskytskanoner?  Var det måske et tysk fly?</p>

<p>Pludselig hørtes en banken på døren til bunkeren.  Dybt forvirret gik
Bormann ud til entreen, åbnede døren og fik sit livs chok.  Dér, foran
ham, midt i det tredje riges hovedstad, stod Vyacheslav Molotov, en af
de øverste sovjetiske ledere.  Bormann trak omgående sin tjenestepistol,
men før han kunne nå at sige noget, trådte Stalin pludselig frem fra
Molotovs side.</p>

<p>"Er Hitler hjemme?" spurgte Stalin forsigtigt.</p>

<p>Situationen var uvirkelig.  I spisestuen spurgte Guderian og
Goebbels til hvem det dog var, og Bormann kunne mærke en begyndende
hovedpine.</p>

<p>"Øh... De kommer på et meget dårligt tidspunkt, Hitler er meget sur" sagde
Bormann vantro.</p>

<p>"Mangler han tilfældigvis en julestjerne?" spurgte generalsekretæren.
Molotov åbnede sin taske
og tog en smuk julestjerne frem.</p>

<p>"Den er vel nok pæn!"  Pludselig stod Hitler ved siden af Bormann, og
tog med julelys i øjnene imod stjernen.</p>

<p>Og mens de stod der, ankom Premierminister Churchill, eskorteret
af en noget beklemt feltmarskal Montgomery, forbi, "Jæ' har me'bragt
glögg!  Og Cognac!  Og al slags spiritus!" sagde han fornøjet, mens
han vinkede med en flaske.</p>

<p>"Vi had' det dårligt mæ å ville fratag' dig din jul" forklarede
premierministeren til Hitler, "så nu ve' vi gør' det godt igen!"  Han
tog en slurk glögg.</p>

<p>Efterfulgt af Churchill kom Roosevelt i sin kørestol, skubbet af
Eisenhower, der så noget utilfreds ud med sotuation.  "Jeg har
medbragt en masse bolsjer og slik" sagde præsidenten glad.</p>

<p>Guderian og Goebbels gik ud til døren for at se hvad der foregik, og
gjorde store øjne da de så hvem der stod derude.</p>

<p>"Min Fører, vi kan vende krigen-" prøvede Guderian, og famlede
befippet efter sin pistol, men Hitler afbrød
ham: "Vissevasse, nu skal vi sætte stjernen på juletræet, og så skal vi
have mad og gaver!"</p>

<p>"Men det tyske folk... vi er jo midt i en verdenskrig?" prøvede Goebbels.</p>

<p>"Jeg vil også mene..." prøvede Montgomery, der stod ved Churchills side.</p>

<p>"Det kan godt være at der raser en verdenskrig, <strong>MEN NU ER DET ALTSÅ JUL!</strong>"
sagde Stalin skarpt, og det var som om indvendingerne
forstummede.</p>

<p>Også de Gaulle mødte op.  "Ingen skal fratages at kunne holde jul,
det mener alle franskmæ-øh-europæere" sagde han, og gav Hitler
hånden.</p>

<p>"Jamen, I skal da ikke stå her, kom dog indenfor, Eva har en andesteg i ovnen.
Og vi har store ovne, kan jeg love jer for!" sagde Hitler og bød sine
gæster ind.</p>

<p>Dette gjorde Hitlers generalstab noget forfjamskede. "Min Fører, dette
kan De ikke byde os!"
sagde Goebbels tryglende til Hitler.  "Det er jo fjenden!" forsatte Himmler.</p>

<p>"Rolig nu, det er jo jul, ligesom dengang på vestfronten" smilede
Hitler.  Det kunne Goebbels og Himmler jo godt se, og de satte sig
alle ned og spiste andesteg.  Og selvom Göring forspiste sig i
risalamande og var nødt til at gå i seng med ondt i maven før alle
gaverne var blevet åbnet, hyggede alle sig alligevel gevaldigt.
Stalin forærede Roosevelt en lovning på frie valg i Polen, og Churchill
fik en stor flaske brandy.</p>

<p>Så blev det altså alligevel jul i Førerbunkeren.  Og til billedet af
andens verdenskrigs store statsledere der synger "Tanenbaum, Lebemsraum"
og danser rundt om juletræet, vil vi takke af herfra. Julefreden
har sænket sig over Berlin, 1944.</p>

<p>Glædelig jul.</p>
</article>
<nav>
<a href="23.html">Forrige afsnit</a> &middot; <a href="/">Forsiden</a>
</nav>
</body>
</html>
