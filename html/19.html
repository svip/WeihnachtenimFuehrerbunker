<!doctype html>
<html>
<head>
<title>Jul i Førerbunkeren: 19. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>19. december, 1944</h2>
</header>
<article>
<p>Hitler sad i sit kortrum og planlagde dekorationen af juletræet, så
det kunne stå klar hurtigst muligt efter ankomsten. Det meste af hans
generalstab var netop ankommet, og observerede ham stille.
 "Så vi skal have nogle julehjerter her, og så julekuglerne her."
Hitler kiggede op, for at få støtte til sin plan, men blev mødt med
tavshed og nervøsitet. Stemningen var trykket.  "Min Fører..." tøvede
Bormann.  Göbbels brød ind. "Min Fører,
julekuglefabrikken er blevet bombet, Rommel nået kun at redde 3
kugler" Hitler stirrede shockeret på dem, og så derefter ned i bordet.</p>

<p>"Alle på nær Göbbels, Bormann, Göring og Himmler bør forlade lokalet
nu", sagde Hitler stille.  Da de andre havde forladt lokalet, kigger
Hitler endelig op igen, "Det var en befaling!  <strong>JULEKUGLERNE VAR EN
BEFALING!</strong>  Hvorfor kan I ikke finde ud af at holde jul!?  <strong>JEG BURDE HAVE
VIDST AT I VAR UDUELIGE!</strong>  I kunne ikke en gang finde ud af at holde påske
sidste år.  Jeg har aldrig set så dårligt malede æg!"</p>

<p>"<strong>UDEN JULEKUGLERNE BLIVER DET ALDRIG JUL!  HVORDAN KAN MAN PYNTE ET JULETRÆ
UDEN JULEKUGLER?!  HVORDAN KAN MAN PYNTE ET JULETRÆ UDEN ET TRÆ!?</strong>"  skreg
Hitler og stormede ind på sit værelse.  "<strong>JULEN ER FORTABT!</strong>" hylede
han, idet han smækkede døren.</p>

<p>Nu var gode råd dyre. Julehyggen havde ellers sænket sig i
Førerbunkeren, men nu ville det være næsten umuligt at rette op på;
ville det overhovedet blive jul?  Det havde hændelser østpå, i den
russiske sne, også en vis betydning for.</p>

<p>Skorzeny var godt forfrossen, men for ikke at blive opdaget, undlod han
alligevel at røre på sig.  I timevis havde han siddet mellem to stabler
af kasser med julepynt, på en sovjetisk luftbase, og ventet på den
perfekte mulighed.  Dér, ikke langt foran ham, var sovjetiske soldater
ved at laste et transportfly, der, så vidt Skorzeny kunne afgøre, skulle
til fronten mod vest.  Pludselig var muligheden der: En soldat var
kommet vagterne i møde med en flaske vodka, og de stod nu alle med
ryggen til flyet og skålede lystigt.  Skorzeny greb chancen, og med en
overmenneskelig viljeindsats satte han sine forfrosne ben i bevægelse.
Med juletræet under armen spurtede han op ad transportrampen og gemte
sig under et dæklærred ved de allerede lastede kasser.  Efter hvad der
føltes som en evighed, hørte Skorzeny den længe ventede lyd af
transportrampen der lukkedes, og flyets motorer der startede op.
Knugende juletræet tæt til sin krop, som var det den eneste ting, der
holdt ham i live, håbede Skorzeny på at hans held ville holde, mens
flyet løftede sig over det russiske landskab og påbegyndte sin rejse.</p>
</article>
<nav>
<a href="18.html">Forrige afsnit</a> &middot; <a href="/">Forsiden</a> &middot; <a href="20.html">Næste afsnit</a>
</nav>
</body>
</html>
