<!doctype html>
<html>
<head>
<title>Jul i Førerbunkeren: 20. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>20. december, 1944</h2>
</header>
<article>
<p>Skorzeny kiggede ud af en sprække i det russike fly og så hvid sne
så langt øjet rækkede.  "Hvor flyver dette fly hen?" tænkte han.  Men
han fik ikke lang tid til at tænke, for straks begyndte motorene at give op,
de hostede og hakkede, mens tyk sort røg vældede ud af dem.  En efter en
gik de ud.</p>

<p>Straks kom den russiske tremandsbesætning ind i lagerrummet, hvor de til
deres skræk opdagede Skorzeny.  De trak deres underlegne, socialistisk
producerede pistoler og skød efter den ariske helt, men flyets rysten
gjorde det umuligt for de slaviske mennesker at ramme ham.  Alle blev
kastet vildt omkring, da flyets næse pludselig begyndte at pege nedad,
og russerne greb de eneste faldskærme og kastede sig selv ud af den
styrtende flyvemaskine.  Skorzeny kastede sig sig ud efter dem, med
juletræet under armen.</p>

<p>Han accelererede hurtigt ned til den første russer, der febrilsk prøvede
at aktivere sin faldskærm, før Skorzeny tog et fast greb i ham og skar
faldskærmen op.  De to andre kommunister åbnede ild mod Skorzeny, men
denne tog blot pistolen fra den skrækslagne russer, som var paralyseret af
Skorzenys faste greb. Skorzeny affyrede et enkelt skud, der traf den
ene skydegale
kommunist lige mellem øjnene.</p>

<p>Den anden, velvidende hvad værdien af et slavisk liv var,
fortsatte med at skyde mod Skorzeny, til trods for at skudene
blot ramte den russer, som Skorzeny værnede sig med.  Vor tyske helt
affyrede igen et enkelt skud, der afsluttede den dramatiske kamp.</p>

<p>Nu var det blot juletræet der manglede.  Langt under Skorzeny styrtede
det stadig
hurtigere mod jorden.  Skorzeny kastede sig over til en af de andre døde
russere, flåede hans faldskærm af, og kastede sig efter juletræet.</p>

<p>Blot få hundrede meter over sneen følte Skorzeny den ru stamme mellem
sine fingre og udløste sin faldskærm, hvorefter han landede blidt på en
snedrive.</p>

<p>Skorzeny kæmpede sig gennem snedriverne.  Det var nu adskillige timer
siden han undslap det styrtende fly, og natten var faldet på. En
frygtelig snestorm rasede.  Det var svært at se meget mere end en
armslængde foran sig, og den kraftige snefygning smertede i øjnene.
Skorzeny kunne knapt nok mærke sine lemmer - kulden havde for længst
gennemtrængt hans utilstrækkelige anorak, og hver en fold i hans tøj
var fyldt med is.  Pludselig snublede han, og sammen med juletræet
trillede han ned af en snedækket skråning.  Skorzeny ømmede sig og
kiggede op, for svag til at rejse sig, og forberedte sig på døden.  Hans
tanker var på Føreren, og på at han nu aldrig ville bringe juletræet hjem
til ham.  Da lød pludselig en frygtelig støj, og en gigantisk metallisk
skikkelse dukkede frem af sneen og tårnede sig op over Skorzeny.</p>
</article>
<nav>
<a href="19.html">Forrige afsnit</a> &middot; <a href="/">Forsiden</a> &middot; <a href="21.html">Næste afsnit</a>
</nav>
</body>
</html>
