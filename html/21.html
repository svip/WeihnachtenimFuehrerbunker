<!doctype html>
<html>
<head>
<title>Jul i Førerbunkeren: 21. december</title>
<link rel="stylesheet" href="/styles.css" />
</head>
<body>
<header>
<h1>Jul i Førerbunkeren</h1>
<h2>21. december, 1944</h2>
</header>
<article>
<p>Hitler havde nu siddet på sit værelse og surmulet i to dage.  De tre
julekugler Rommel havde medbragt havde ikke hjulpet på humøret.
Generalstablen var tæt på at annullere juleinvitationerne.</p>

<p>Men Bormann holdt ud.  Sammen med von Ribbentrop havde de to nemlig lagt
en plan for at opmuntre Hitler.  Som en del af deres plan havde de fået
Himmler til at aflede Hitlers opmærksomhed ved at fortælle eventyr.</p>

<p>"Det er sandt nok, min Fører" sagde Himmler, der stod ved skrivebordet
på Hitlers værelse, mens landets fører lå i sin seng og hørte skeptisk
på Himmlers fortællinger.  "Hvis mayaerne har ret - og det har de med
alt sandsynlighed - så vil vores tusindårsrige slutte - sammen med
resten af verden - i dag år 2012."</p>

<p>"Himmler, hvorfor er du leder af SS?" spurgte Hitler hånende.  "Fordi De
valgte mig, min Fører" forklarede en forvirret Himmler.</p>

<p>"Hvorfor spilder du så min tid med alt det her ævl?  Hvorfor finder dine
skide SS-officerer ikke ud af hvem fanden der ødelægger min jul?  <strong>JEG
VIL HAVE MIT JULETRÆ</strong>" skreg Hitler.  "Hvorfor synes du aldrig mine
historier er spændende?" begyndte Himmler at hulke.  "Der er aldrig
nogen af jer der tager mig seriøst."</p>

<p>"Ej, Himmler, det var heller ikke så-" Hitler blev pludselig afbrudt
af Bormann der gik ind af døren med selveste julemanden.  Hitler slog
øjenene op.  "Ho ho ho" lo julemanden. "Har du været en artig fører?"
spurgte han med en besynderlig accent.</p>

<p>Hitler var mistroisk, og gik ud af sengen for se nærmere på denne
såkaldte julemand.  "Julemanden kom lige forbi, da han hørte hvor
skidt julestemningen stod på her", forklarede Bormann.</p>

<p>Føreren kiggede på julemanden og rev pludselig skægget af ham, "Jeg ved
godt det bare er Mussolini!"  Og ganske rigtigt, bag skægget gemte den
tidligere italienske premierminister sig.</p>

<p>"Ej Hitler, prøv nu at være bare lidt i julestemning", sukkede Bormann.
"Mussolini har rejst hele vejen fra Schweiz for at være her i dag."</p>

<p>"Tog du sne med?" spurgte Hitler skeptisk Mussolini.  "Desværre, Hitler"
svarede Mussolini.  "Sneen smeltede fordi togene ikke kørte til
tiden."  De lo alle sammen.</p>

<p>Kan Mussolini  faktisk hjælpe Hitler med humøret?  Og hvad blev der
egentlig af Skorzeny og juletræet?</p>
</article>
<nav>
<a href="20.html">Forrige afsnit</a> &middot; <a href="/">Forsiden</a> &middot; <a href="22.html">Næste afsnit</a>
</nav>
</body>
</html>
